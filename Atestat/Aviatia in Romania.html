<html>
  <head>
    <title>
       Evolutia Aviatiei
    </title>
 <style>
body {
  background-image: url('Imagini/f6.jpg');
  background-repeat: no-repeat;
  background-attachment: fixed;  
  background-size: cover;
}
</style> 
<body>

<br>
   <center> <p> <font face="Times New Roman" size="7" color="black" ><b> <u>  Aviația în România  </u>  </b> </font></p></center>
<br> 
<br>
 
   <p> <font face="Times New Roman" size="6" color="black" ><b>  Anul 1893 </b> </font></p>

  <p style="color:black"> <font size="4"> S-a înfiinţat aerostaţia militară, prima subunitate aeronautică din istoria armatei române. Primul ofiţer român care s-a specializat în folosirea baloanelor pentru informaţii a fost locotenentul Eugeniu Asachi. </font> </p>

  <p style="color:black"> <font size="4"> Aerostaţia militară română a folosit pentru prima dată un balon de observaţie la manevrele regale din 1910, care au avut loc pe ambele maluri ale Oltului. În timpul Primului Război Mondial, baloanele au fost folosite în timpul bătăliei de la Mărăşeşti. </font> </p>

   <p> <font face="Times New Roman" size="6" color="black" ><b> Anul 1910 </b> </font></p>

  <p style="color:black"> <font size="4"> S-au făcut primii paşi către crearea aviaţiei militare române. Aurel Vlaicu a realizat primul avion (1910), au fost brevetaţi primii ofiţeri ca piloţi (1911), s-a creat prima şcoală de zbor (1912) şi a apărut prima lege de organizare a aeronauticii (1913). </font> </p>

  <p style="color:black"> <font size="4"> Despre primul său zbor, Aurel Vlaicu a spus: „Bucuria cea mai mare însă am simţit-o pentru prima oară la Cotroceni. Nu m-am ridicat atunci mai sus de patru metri. Cu toate acestea, nici Alpii nu mi-i închipuisem mai înalţi ca înălţimea la care mă ridicasem. Fiindcă patru metri pe atunci, pentru mine erau un record formidabil, un record care îmi consacra maşina. (…) Zburasem şi asta era principalul. Mă menţinusem singur în aer, făcusem evoluţii neşovăielnice. Publicul, care era de faţă, m-a aplaudat cu entuziasm. Iar eu, după ce m-am coborât, eram ca beat de fericire. Cei din jurul meu ziceau că am înebunit. Şi eram, în adevăr, nebun de entuziasm şi mulţumire… De la furtul lui Prometeu, omul n-a mai îndrăznit nicio aventură atât de primejdioasă. Şi, pe cât se pare, ca şi Prometeu, omul modern va ispăşi prin eterne picurări de sânge această nouă taină furată Dumnezeirii”. </font> </p>

   <p> <font face="Times New Roman" size="6" color="black" ><b> Anul 1915 </b> </font></p>

  <p style="color:black"> <font size="4"> A apărut insigna de aviator român. Pentru ofiţeri insigna era de metal de culoare argintie şi se purta pe piept în partea stângă iar pentru subofiţeri se confecţiona din mătase de aceeaşi culoare şi se purta pe mâneca stângă. </font> </p>

  <p style="color:black"> <font size="4"> Tot în 1915 s-a înfiinţat Corpul de Aviaţie, pus sub conducerea locotenentului-colonel Constantin Găvănescu. Astfel, aviaţia militară a devenit o armă de sine stătătoare (până la această dată ea a fost considerată o specialitate a geniului). </font> </p>

   <p> <font face="Times New Roman" size="6" color="black" ><b> Anul 1916 </b> </font></p>

  <p style="color:black"> <font size="4"> S-a înfiinţat artileria antiaeriană română. Corpul de artilerie antiaeriană se afla în subordinea Cetăţii Bucureşti şi consta în special din cadre şi trupă de artilerie de fortificaţii, având tunuri adaptate pentru trageri antiaeriene de către coloneii Burileanu şi Negrei. </font> </p>

  <p style="color:black"> <font size="4"> Artileria antiaeriană română a intrat în luptă, pentru prima dată, în noaptea de 15/16 august 1916, cu ocazia primului bombardament german asupra Capitalei (este vorba de atacul unui zeppelin care venea de la baza Iampol din Bulgaria). </font> </p>


</body>
</html>